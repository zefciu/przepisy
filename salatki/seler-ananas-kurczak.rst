----------------------------------------------------------------------------
Sałatka z selerem naciowym, ananasem i smażonym kurczakiem 
----------------------------------------------------------------------------

Składniki
--------------------
* podwójna pierś z kurczaka
* paczka selera naciowego
* biała część dużego pora
* 150 g żółtego sera
* puszka ananasa
* puszka kukurydzy konserwowej
* 1/2 słoiczka majonezu
* 3 łyżki oleju
* sól, papryka ostra, papryka słodka, pieprz

Przygotowanie
--------------------------

Pierś z kurczaka pokroić na małe kawałki, obsypać solą, papryką ostrą i papryką
słodką. Wlać olej i dokładnie wszystko wymieszać. Odstawić na 30 minut.  W tym
czasie przygotować pozostałe składniki sałatki.  Seler naciowy pokroić w
plasterki i wrzucić do dużej miski. Por pokroić w cienkie półplasterki, dodać
do selera. Żółty ser pokroić w kostkę, kukurydzę odcedzić z zalewy, ananasa
również odcedzić i pokroić w kostkę wielkości sera. Wszystko wsypać do miski.
Zamarynowane mięso usmażyć na dobrze rozgrzanej patelni i odsączyć na ręczniku
papierowym z nadmiaru tłuszczu. Dodać do pozostałych składników. Wszystko
delikatnie przemieszać i dodać majonez. Na koniec doprawić do smaku solą i
pieprzem. Schłodzić przez minimum 2 godziny, aby sałatka przeszła wszystkimi
smakami.
