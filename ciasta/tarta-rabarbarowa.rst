Składniki
=======================
ciasto kruche:
-------------------
* 3 szklanki mąki żytniej
* ½ szklanki otrębów (ja użyłam żytnich, drobnych)
* ½ szklanki płatków owsianych
* 4 czubate łyżki brązowego cukru (nie miałam, użyłam białego)
* 2 łyżeczki sody
* ½ szklanki oleju
* ½ szklanki zimnej wody

nadzienie:
-------------------
* ok. 700 g rabarbaru
* 3 łyżki słodu z agawy lub ryżowego
* 3 łyżki melasy (nie znoszę! dlatego dałam słód pszeniczny, który też ma głęboki aromat)
* 1-2 łyżki cukru (w oryginale go nie było, ale nie chciałam, żeby tarta była za kwaśna - wyszła idealnie)
* cynamon
* ew. cukier waniliowy (ja użyłam wanilii zmiksowanej z niewielką ilością cukru)
* + do posypania: płatki migdałowe lub migdały pokrojone w dość cienkie plasterki

Przygotowania
===================
1. Mąkę wymieszać z otrębami, płatkami owsianymi, cukrem i sodą. Dodać olej i
   wodę, wymieszać. Zagnieść ciasto - z początku będzie się wydawało, że płynu
   jest za mało, ale naprawdę wystarczy. Jeśli ciasto nie będzie wystarczająco
   spójne, można dodać 1-2 łyżki wody, ale nie więcej. Ulepić z niego kulę i
   chłodzić w lodówce przez około godzinę.

2. Rabarbar umyć, obrać, pokroić na małe kawałki. Zalać słodem i melasą, dodać
   cukier, dokładnie wymieszać i odstawić.

3. Piekarnik rozgrzać do 200 ℃. Wyjąć ciasto z lodówki, oderwać 2/3 i wykleić
   nim spód naczynia do tarty. Na spód wylać rabarbar w melasie i słodzie
   (płynu jest sporo - ja wlałam cały i odparował bez problemu). Rabarbar
   oprószyć cynamonem i ew. cukrem waniliowym. Pozostałe ciasto zetrzeć na
   tarte lub rozkruszyć i posypać nim rabarbar. Całość posypać płatkami
   migdałowymi.

4. Piec w piekarniku około 40 minut, przy czym po ok. 15-20 min. zmniejszyć
   temp. do 180 ℃, żeby ciasto się nie przypaliło od góry.

